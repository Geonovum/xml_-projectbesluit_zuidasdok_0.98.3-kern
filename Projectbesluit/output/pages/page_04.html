
<!DOCTYPE html
  PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html><head><meta http-equiv="content-type" content="text/html; charset=UTF-8"></meta><link rel="stylesheet" type="text/css" href="custom.css"></link><title>Artikel 3: Tijdelijke maatregelen en voorzieningen</title></head><body><section class="divisie"><p class="heading_1" id="d3e1771">Artikel 3: Tijdelijke maatregelen en voorzieningen</p><ol class="nummering_1"><li><p>Behalve definitieve werken met het oog op de uitvoering van het Projectbesluit kunnen op de gronden die op de detailkaarten zijn aangeduid als maatregelvlak ‘Verkeersdoeleinden, zone Wegverharding’, ‘Verkeersdoeleinden, Werkterrein’ en maatregelvlak ‘Verkeersdoeleinden, Zoekgebied Werkterrein’ tijdelijke werken ten behoeve van de uitvoering van het Projectbesluit worden uitgevoerd. Onder tijdelijke werken worden onder andere begrepen:</p><ol class="nummering_2"><li><p>tijdelijke verlegging van de rijbanen A10 Zuid in verband met fasering van de uitvoering, waarbij een verlaging van de maximale snelheid van 100 naar 90 km/uur is toegestaan;</p></li><li><p>opslagplaatsen, werkplaatsen, installaties, pontons, bouwketen en parkeerplaatsen voor personeel en bezoekers;</p></li><li><p>laad- en losplaatsen, afmeervoorzieningen langs vaarwegen en grond- en zanddepots;</p></li><li><p>pijpleidingen en transportbanden met bijbehorende voorzieningen;</p></li><li><p>bouwzones aan weerszijden van de weg ten behoeve van de werkzaamheden;</p></li><li><p>damwanden en andere grond- dan wel waterkerende constructies;</p></li><li><p>tijdelijke bouwwegen, watergangen, energievoorziening, afrastering, watercompensatie, kunstwerken (waaronder bruggen en viaducten), kabels en leidingen, barriers en geluidschermen.</p></li></ol></li><li><p>In afwijking van het gestelde in lid 1 is binnen de maatregelvlakken ‘Verkeersdoeleinden, Zoekgebied Werkterrein’  de op de detailkaarten (II) aangegeven maximale oppervlakte beschikbaar ten behoeve van de in lid 1 omschreven tijdelijke werken.</p></li></ol><p class="afstand_na">Tijdelijke werken mogen niet langer in stand gehouden worden dan zes maanden na de ingebruikname van het tracé.</p></section></body></html>