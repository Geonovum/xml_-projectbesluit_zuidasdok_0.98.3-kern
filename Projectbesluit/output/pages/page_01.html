
<!DOCTYPE html
  PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html><head><meta http-equiv="content-type" content="text/html; charset=UTF-8"></meta><link rel="stylesheet" type="text/css" href="custom.css"></link><title>Inleiding</title></head><body><section class="formeledivisie"><p class="heading_1" id="d3e358">Inleiding</p><section class="formeledivisie"><p class="heading_2" id="d3e366">Algemeen</p><FormeleInhoud><p>Zoals ook aangegeven in de Rijksstructuurvisie Infrastructuur en Ruimte (SVIR) en de gemeentelijke structuurvisie Amsterdam 2040 ontwikkelt de Zuidas zich tot internationale toplocatie voor wonen en werken in de metropoolregio Amsterdam. De uitstekende bereikbaarheid, de kwalitatief hoogwaardige omgeving en de economische aantrekkingskracht van Amsterdam vormen de grondslagen voor een succesvolle ontwikkeling. Een ontwikkeling waarmee de internationale concurrentiekracht wordt vergroot en de economische positie van Nederland in Europa en de rest van de wereld versterkt.</p><p>Sinds de vaststelling van het Masterplan Zuidas door de gemeenteraad van Amsterdam in 1998 wordt de ontwikkelingsstrategie voor de Zuidas uitgewerkt in verschillende deelprojecten. Eén van deze deelprojecten is het project Zuidasdok van ProRail, Rijkswaterstaat en de gemeente Amsterdam. In de Structuurvisie ZuidasDok en het ambitiedocument zijn de ambities voor de ontwikkeling weergegeven. In de Structuurvisie zijn doelen gesteld om de bereikbaarheid van de noordelijke Randstad te verbeteren én Zuidas zich verder te laten ontwikkelen als internationale toplocatie en hoogwaardig stedelijk gebied. Het ambitiedocument geeft richting aan de infrastructurele ontwikkeling en inpassing van Zuidasdok en is te beschouwen als nadere uitwerking van deze Structuurvisie ZuidasDok. Deze twee documenten samen vormen de basis voor dit bestemmingsplan.</p></FormeleInhoud></section><section class="formeledivisie"><p class="heading_2" id="d3e384">Tracébesluit en bestemmingsplan</p><FormeleInhoud><p>Het project Zuidasdok omvat zowel de aanpassingen aan station Amsterdam Zuid ten behoeve van de capaciteitvergroting en de opwaardering tot een volwaardige openbaarvervoerterminal (OVT) als aanpassingen aan de A10, waaronder de uitbreiding naar twee maal zes rijstroken en het - ter hoogte van het plangebied - ondertunnelen van de A10. Het tracébesluit maakt de totale wegverbreding van knooppunt Amstel tot knooppunt De Nieuwe Meer inclusief het plaatselijk ondergronds brengen van de A10 mogelijk. Het bestemmingsplan regelt de openbaarvervoerterminal, de tunneldaken, aangrenzende gronden en een langzaamverkeersverbinding ter hoogte van het Beatrixpark. De infrastructurele aanpassingen en de gebiedsontwikkeling kunnen niet los van elkaar worden gezien. Omdat het hier een integrale gebiedsontwikkeling betreft, is gekozen om het tracébesluit en het bestemmingsplan voor dit gebied zoveel mogelijk parallel te laten lopen.</p><p>Het onderhavige bestemmingsplan beoogt voor de gronden die binnen het bestemmingsplangebied vallen het tracébesluit te incorporeren. Het gaat daarbij om de parallel aan het station gelegen gronden, waar de 2 verkeerstunnels zijn voorzien. Daarmee zijn de verbreding van de A10 en de ondertunneling voor dit bestemmingsplan een gegeven.</p><p>Het tracébesluit wordt vastgesteld door de Minister van Infrastructuur en Milieu. De gemeenteraad stelt vervolgens het bestemmingsplan Zuidasdok vast, waarbij in aanvulling op de verbreding en de ondertunneling een juridisch planologisch kader wordt geboden voor de verbouw van de openbaarvervoerterminal en de inrichting van de tunneldaken.</p><p>Met dit bestemmingsplan wordt voor dit gebied voldaan aan de verplichting om binnen een jaar nadat het tracébesluit onherroepelijk is geworden een bestemmingsplan overeenkomstig het tracébesluit vast te stellen (artikel 13, lid 10 Tracéwet). Voor de overige gronden blijft vooralsnog het tracébesluit het geldende planologisch regime waaraan ontwikkelingen getoetst dienen te worden. Het bestemmingsplan regelt de openbaarvervoerterminal, de functies op de tunneldaken en de langzaamverkeersbrug ter hoogte van de RAI.</p><p>In de volgende paragraaf wordt ingegaan op de bevoegdheden omtrent dit plan, waarna aandacht wordt besteed aan de Crisis- en herstelwet. Aan het einde van dit hoofdstuk is de leeswijzer opgenomen, waarin verder inzichtelijk wordt gemaakt hoe deze toelichting en ook regels en verbeelding tot stand zijn gekomen en opgebouwd.</p></FormeleInhoud></section><section class="formeledivisie"><p class="heading_2" id="d3e411">Planning</p><FormeleInhoud><p>Het project Zuidasdok doorloopt verschillende fasen volgens het Meerjarenprogramma Infrastructuur, Ruimte en Transport (MIRT). Het MIRT gaat over de financiële investeringen in deze integrale gezamenlijke oplossingen (programma’s en projecten). Momenteel bevindt het project zich in fase twee: de planuitwerkingsfase.</p><p class="tussenkop">Eerste fase: verkenning</p><p>De eerste fase van het project Zuidasdok was de verkenningsfase. Kern van de verkenningsfase is het trechteringsproces: van veel oplossingsrichtingen trechteren naar een robuuste voorkeursbeslissing met één voorkeursalternatief. Op 9 juli 2012 is overeenstemming over dit voorkeursalternatief bereikt. Op die dag is de Structuurvisie Zuidasdok vastgesteld, inclusief het Milieueffectrapport (met bijlagen). De Structuurvisie beschrijft het (ruimtelijk) kader waarbinnen de ontwikkelingen van Zuidasdok vorm krijgen. In het planMER worden mogelijke milieueffecten in beeld gebracht.</p><p class="tussenkop">Tweede fase: planuitwerking</p><p>In de huidige fase van het project - de planuitwerkingsfase (2013 - 2016) - worden / zijn een projectMER, een (Ontwerp) tracébesluit en een (Ontwerp) bestemmingsplan gemaakt. Hiervoor is reeds ingegaan op de verhouding tussen tracébesluit en bestemmingsplan. In hoofdstuk 5 wordt ingegaan op het projectMER. (Ontwerp)tracébesluit en (Ontwerp) bestemmingsplan doorlopen in 2015 hun procedures. Eerst wordt het tracébesluit vastgesteld, waarna dit (deels) geïncorporeerd wordt in het bestemmingsplan, bij vaststelling hiervan. Naar verwachting zullen deze in 2016 van kracht zijn. Hierna kan worden gestart met de daadwerkelijke realisatie van het project. Vervolgens wordt in 2027 de afronding van de werkzaamheden aan de A10 verwacht, waarna in 2028 het totale project zal zijn gerealiseerd. Gedurende deze periode van in totaal 12 jaar wordt niet overal tegelijk gewerkt. De overlast op één locatie zal dus niet 12 jaar aanhouden, maar slechts een deel hiervan.</p></FormeleInhoud></section><section class="formeledivisie"><p class="heading_2" id="d3e438">Bevoegdheden</p><FormeleInhoud><p>Het plangebied is gelegen binnen de grenzen van het stadsdeel Zuid. Bij besluiten van de gemeenteraad van 1997, 29 oktober 2003 en 13 juli 2011 is de Zuidas, waar het bestemmingsplangebied deel van uitmaakt, aangewezen als grootstedelijk project. Voor grootstedelijke projecten geldt dat alle bevoegdheden op grond van de Wet ruimtelijke ordening bij de centrale stad en dus het college van Burgemeester &amp; Wethouders en de gemeenteraad liggen. De bevoegdheid tot het in ontwerp ter visie leggen en het vaststellen van het onderhavige bestemmingsplan is dus aan de gemeenteraad toegekend.</p><p>Na de terinzageligging van het ontwerpbestemmingsplan is de bestuurlijke structuur van de gemeente Amsterdam gewijzigd. De stadsdelen zijn omgezet in Bestuurscommissies, waarbij overigens de term stadsdelen nog wel wordt gebezigd. De bevoegdheid tot vaststelling van bestemmingsplannen is nu voor de gehele gemeente overgegaan naar de gemeenteraad. Voor het onderhavige bestemmingsplan is er in dit verband geen sprake van een wijziging.</p></FormeleInhoud></section><section class="formeledivisie"><p class="heading_2" id="d3e457">Crisis- en herstelwet</p><FormeleInhoud><p>Zuidasdok is in het kader van de zevende tranche (inwerkingtreding 15 mei 2014; Stb 2014, nr. 168) opgenomen in bijlage 2 van de Crisis- en herstelwet als overig ruimtelijk project. De ontwikkeling wordt daarin aangehaald als een “Combinatie van stedelijke ontwikkeling en verbetering van bereikbaarheid, zowel via de weg als het openbaar vervoer. Onderdelen van het project zijn herinrichting van de A10-Zuid en de knooppunten Nieuwe Meer en Amstel en herinrichting van de openbaarvervoerterminal.” In de Nota van toelichting bij de 7e tranche staat vermeld dat “de aanwijzing van het project in aanvulling is op de reeds aangewezen gebiedsontwikkeling Zuidas en om zeker te stellen dat ook Zuidasdok, inclusief de infrastructurele onderdelen, onder de werking van de Crisis- en herstelwet valt”.</p><p>Opname in bijlage 2 van de Crisis- en herstelwet leidt ertoe dat:</p><ul class="nummering_1"><li><p>het niet verplicht is om alternatieven in het MER op te nemen;</p></li><li><p>het niet verplicht is om de Commissie voor de m.e.r. over het opgestelde MER advies te vragen;</p></li><li><p>een decentrale overheid (als belanghebbende) geen beroep kan instellen tegen een besluit van de centrale overheid, tenzij het besluit gericht is tot (een orgaan van) die rechtspersoon of tot het bestuursorgaan dan wel de rechtspersoon waartoe dat bestuursorgaan behoort;</p></li><li><p>er geen mogelijkheid voor belanghebbenden is voor het aanvoeren van beroepsgronden na afloop van de beroepstermijn;</p></li><li><p>er een versnelde behandeling door de bestuursrechter van beroep plaatsvindt (uitspraak binnen een half jaar).</p></li></ul></FormeleInhoud></section><section class="formeledivisie"><p class="heading_2" id="d3e524">Leeswijzer</p><FormeleInhoud><p>Het bestemmingsplan bestaat uit regels, een verbeelding en gaat vergezeld van een toelichting. Op de verbeelding zijn de bestemmingen in het plangebied weergegeven. Deze bestemmingen zijn gerelateerd aan de in de regels opgenomen juridische regeling. De verbeelding en de planregels vormen samen de bestemmingsplanregeling zoals deze door de gemeenteraad wordt vastgesteld. De toelichting geeft de achtergronden (relevant beleid, resultaten van onderzoeken en gemaakte keuzes) bij de bestemmingsplanregeling en licht deze vanzelfsprekend toe.</p></FormeleInhoud></section></section></body></html>